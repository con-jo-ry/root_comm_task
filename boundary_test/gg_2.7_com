punaḥ kimbhūtam | pīnapayodharaparisaramardananirdayahṛdayakapāṭam | pīnāḥ pīvarāśca te payodharāśceti teṣāṃ parisarā nikaṭapradeśāḥ teṣāṃ mardanaṃ nirdeyaṃ dayārahitaṃ hṛdayakapāṭaṃ yasya sa tathā tam |

<commentary>punaḥ kimbhūtam | maṇimayamakaramanoharakuṇḍalamaṇḍitagaṇḍamudāram | varamaṇimayena nirmite ye makarākāre manohare kuṇḍale | maṇimaye ca te makaramanoharakuṇḍale ceti | tābhyāṃ maṇḍitau bhūṣitau gaṇḍau yasya sa tathā tam | maṇimayeti pāṇinīyavyākaraṇamate prācuryavikāraprādhānyādiṣu mayaṭ | tathā udāraṃ śreṣṭham | punaḥ kimbhūtam | anugatamunimanujasurāsuravaraparivāram | munayaśca manujā manuṣyāśca surāśca asurāśca munimanujasurāsurā anugatā anusāriṇaśca te | te eva varāḥ śreṣṭhāḥ parivārā yasya sa tathā tam |
</commentary>