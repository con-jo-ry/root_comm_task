evaṃ tathatāgataśabdayor ekaśeṣo madhyatakārasya nairukto lopaḥ. evaṃ tāvat sarve tathāgatāḥ. teṣām ādarśajñānādīni pañcakulāni.

<commentary>nanu sarvabuddhāḥ pañcajñāninaḥ. tat kathaṃ kulabhedaḥ? gotrabhedāt. ādarśādīnām ekaikasya hi cchāyo gotram anādisiddhaṃ bodhisattvānām. anekasya tu cchāyā sattvagotraṃ ṣaṣṭham. ata evāha—kulāni ṣaḍvidhāny āhur iti. saṃkṣepeṇa tu pañcadhety anekacchāyasyāpy ekacchāyā balīyastvāt. trividham iti traividhyam. kāyavākcittabhedanair iti vacanāt svakāyavākcitteṣu sarvatathāgatakāyavākcittādhimokṣas tattvayoga iti gamyata eva.</commentary>

evaṃ pañcakulāny adhikṛty āha—kulānām ityādi.
