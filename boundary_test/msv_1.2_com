nama iti | yady api vigrahādipañcakaṃ devatādhikaraṇe nirākariṣyate tathāpyājyādistotravat pradhānakarmaṇa eva devatāstuter evaṅkṛtāyāḥ phalam ity adoṣa iti ||

<commentary>vidyāgurūṇām idānīṃ stutinamaskārau karoti abhivandyeti | śiṣyadhīpadminīnāṃ ravīn iva vikāsakān gurūnādau vande | tato vārttikaṃ kariṣye | teṣām eva prasādena dṛṣṭenārthatattvopadeśenādṛṣṭena ca stutinamaskārabhuvā | gurvanugamanādayo 'pi hy ācārapramāṇakā eva | vārttikagrahaṇena ca duruktabhaṅgam anuktavacanaṃ ca samādhatte | mīmāṃsāśabdena nyāyaśāstram idam ato nyāyānusāreṇādhikaraṇabhaṅgādyadūṣaṇam iti darśayati | ślokapadena ca lāghavavikāsaṃ kṣipāma iti darśayati | tataś ca sūtritaprāyam imam artham avahitā jijñāsavo bhāvayiṣyantīti tātparyārtha iti ||</commentary>

samprati lokayātrāmādriyamāṇo ye 'tyantaparārthāḥ svopakāram agaṇayanto 'pi paropakārāya yatante santastān pratyāha tad vidvāṃsa iti | asūyavo matsarāḥ tato 'nye 'nasūyava iti ||
