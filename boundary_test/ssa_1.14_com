āmūlādvāgiti | mūlaṃ parābhūmiḥ | kramavisphāritvaṃ paśyantyādiprasaraḥ | tadraso bhaktyānandarasa eva āḍhyaṃ sphītaṃ tvadātmyaikyāpattilakṣaṇaṃ phalaṃ yasyāḥ |

<commentary>śivotbhūtvā iti | "śivo bhūtvā śivaṃ yaje" iti yadāmnāyeṣūcyate tatra dehapāta eva śivateti ye manyante teṣāṃ sati dehe śivībhāvābhāvādyajamānatānupapatteḥ svasvarūpaśivasamāveśabhaktiśāly eva yajanaṃ jānātīti tātparyam | anenaivāśayenāha tvameva yataḥ sāram utkṛṣṭaṃ vapuḥ svarūpaṃ advayena bhedaśaṅkāśaṅkuśataśātinā śodhitaṃ nirmalīkṛtaṃ bhaktairiti |
</commentary>

vyākhyātānāṃ bhaktānāṃ bhavadadvayasādhanāya kā na yuktayaḥ yato mūḍhairudīryamāṇānyapi śivādvayadūṣaṇāni dūṣayitṛsvabhāvacidrūpaśivasvarūpasiddhiṃ vinā na kānicitsyuriti yuktyā bhaktānāṃ sādhanānyeva paryavasyanti | nikṛṣṭānāṃ tu bhedamayānāṃ tadasiddhyai śivādvayasādhanābhāvāya kāni nāvaraṇāni tīkṣṇatamayuktyastrāṇyapi samāveśarasavipruṣo 'py anabhijñatvādasañcetyamānāni mahāndhakārapātayitṝṇyeva |