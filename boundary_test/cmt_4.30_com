kim iti tvaṃ harṣam | muditāṃ sarvasattvānām aiśvaryādiṣu harṣacittabhāvanāṃ viśeṣeṇa toḍayitvā śunye karoṣi praveśam | kasmān na praveśaḥ kartavya iti ced āha | yasmāt tava nimantraṇam | sarvasattvānām arthe buddho bhaveyam ityādilakṣaṇaṃ kṛtvā manasi tiṣṭhati | lokaḥ sattvalokaḥ | aśeṣaḥ samastaḥ ||

<commentary>yauvanayuktām mām upekṣya niṣphalaṃ śūnyatāyāṃ dṛṣṭiḥ | ayam abhiprāyaḥ | śūnyatākaruṇābhinnaṃ hi mahāsukhajñānaṃ nirmāṇasaṃbhogakāyadvayavyatirekeṇopalabhyate | nirmāṇasaṃbhogakāyau tu bhujamukhasaṃsthānamayau strīpuruṣarūpau tau ca bhāvanālabhyau | bhāvanā ca yuvativyatirekeṇa na bhavati | anyathā vikṣiptacittatvād iti yata evaṃ tasmāc chūnyasvabhāvaṃ viśeṣeṇa garhitvā nindatvā kuru tvaṃ mayā sārdhaṃ ghṛṣṭim āliṅganacumbanādikam ity arthaḥ |</commentary>
