tatas tadanantarajhaṭity ātmānaṃ māṃsāsthirudhirādivarjitaṃ śubharaśmipuṅgam iva karacaraṇād yupetaṃ khaḍgapāśādirahitaṃ sattvaparyaṅki

<commentary>tato 'grataḥ saptapātāladeśagatadṛṣṭiḥ sann ityarthaḥ | vātetyādi tad anantākāśāntargataṃ nīlayaṃkārapariṇataṃ vāyumaṇḍalaṃ ṣoḍaśalakṣayojanapramāṇam utsargeṇa tiryagsaṃkhyapramāṇaṃ cākāraṃ koṭidvaye ca latāpatākāṅkitaṃ śyāmavarṇaṃ bhāvayet | tadupari raktaraṃkārapariṇatam agnimaṇḍalaṃ trikoṇaṃ pṛthivīmaṇḍalapramāṇaṃ raktavarṇaṃ koṇeṣu raṃkārāṅkitaṃ bhāvayet | tadupari śuklavaṃkārapariṇataṃ jalamaṇḍalaṃ śuklavarṇalaṃ madhye ghaṭāṅkitam aṣṭalakṣocchrayaṃ tiryagdvādaśalakṣaṃ bhāvayet | tadupari pṛthivīmaṇḍalaṃ pītalaṃkārapariṇataṃ caturasraṃ sarvasauvarṇacatuḥpārśveṣu triśūlavajrāṅkitam | lakṣatrayasamucchrayaṃ tiryagdvādaśalakṣaṃ bhāvayet | tadūrdhvaṃ caturvarṇasuṃkāraṃ dhyātvā tatpariṇataṃ sumeruṃ caturatnamayam aśītiyojanasahasrapramāṇadṛśyabhāgaṃ pṛthivyūrdhvasthitāśītisahasrapramāṇajale nirmagnāśītisahasrādṛśyabhāgam | saptaśītāsaptaparvatapariveṣṭitam | tatra prathamaḥ śīto 'śītisahasrayojanavistāraḥ tadardhamānena parvataḥ | śīto 'pi tathā etadardhamānenāparaḥ parvataḥ | śītam api tathā evaṃ yathākramaṃ sarvaṃ bodhavyam | tatas tadbahir mahāsamudram aśītisahasrayojanavistāram | tadante cakravāḍaṃ tiryagdvādaśayojanaṃ yojanaśatatrayasamucchrayeṇa | tadbahir mahācakravāḍam etaddviguṇena | tadbahir agniprākāraṃ tathāpramāṇam |  tataḥ sumeroḥ pūrve pūrvavideham ardhacandrākāraṃ navasahasrayojanapramāṇam | dakṣiṇe jambudvīpaṃ trikoṇaṃ saptasahasrayojanapramāṇam | paścime aparagoḍānīyam aṣṭasahasrayojanapramāṇam | vartulam | uttare uttarakuruṃ caturasraṃ daśasahasrayojanapramāṇam | dvīpānāṃ vāmadakṣiṇayor dvāv upadvīpau tadardhapramāṇau | tatra pūrvavidehādikrameṇa dehavidehau | śāṭhottaramantriṇau | amaravarau kurukauravau ceti bhāvayet | granthavistarabhayāt tu mūle pratyakṣarena noktaṃ caturmaṇḍalabhāvanaiva tu sarveṣu cittam iti śraddheyam || </commentary>
