prayatno guptau yatnaḥ | vyāḍāḥ sarpādayaḥ | bhūcarā narapiśācādayaḥ śāsakāḥ |

<commentary>tattvajijñāsoḥ kimetābhirityāha—mudretyādi |
pañcakulāni mudreti kathyate | mokṣahetunā mokṣahetutvena | sarvāvaraṇavigamo mokṣaḥ | nanu yadi nāmāsāṃ pañcakulānāṃ mudrātvaṃ mokṣahetutvena pratipādyate kimiyatā tathā pūjanīyatvamāsāṃ sidhyatītyāha—vajreṇetyādi | vajramudraṇīyatvena mudrātvametāsāṃ mokṣahetutayā pratipādyata ityarthaḥ | vajramudrāḥ satyaḥ sarvāvaraṇavimokṣalakṣaṇaṃ mokṣamāvahantīti yāvat |</commentary>

pañcakulāni na jñāyanta iti tānyāha | pañcakulalakṣaṇānupalakṣaṇasādhāraṇaṃ kulamapekṣyāha—uttamānīti |
