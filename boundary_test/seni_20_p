pravacanam api | 

	samastavedasiddhānāṃ kṛtānām īśvarādibhiḥ |
	bauddhānāṃ tantramantrāṇāṃ viśeṣaḥ śunyatāṃ prati ||

iti | paraparikalpitaśūnyatoktibhyas tathāgataśūnyatoktīnām abhisandhikṛto viśeṣaḥ sphuṭa iti na pratanyate ||

<commentary>yady evaṃ kimarthaṃ tarhīdaṃ deśyate | ata āha—kimartham ityādi | tathāgatasyāśvāsas tathāgatāśvāsaḥ | tathāgataś ca vairocanaḥ | tasyopalakṣaṇārthatvena ratnasambhavādigrahaṇād ratnasambhavāmitābhāmoghasiddhayo gṛhyante | teśām āśvāso 'kṣobhyamudritānāṃ vijñānīkaraṇam | taddhiyā tadbuddhyā ||</commentary>
