tadviparyaye punar duḥśliṣṭam ubhayaṃ pūrvaṃ cāttaṃ paścāt svīkṛtaṃ ca syāt. calapravṛtter asaṃprajanyaṃ syāt. praveśe vṛddhiḥ syāt.

<commentary>ittham api niṣphalaṃ varjayed ity āha.

anekaprakāre 'saṃbaddhābhidhāne 'paropādhike pravartamāne, āścaryavastuṣu ca samasteṣu svayam api tatkriyāyāṃ darśanaśravaṇāya vākcittasya tāratamyaṃ nivārayet.</commentary>

aparam api niṣphalavarjanāya prātimokṣoddiṣṭam ācaret ity āha. bhūmiphalakādiṣu nakhadaṇḍādinā rekhākarṣaṇalekhanādi niṣprayojanam āgatam āpatitaṃ vivarjayed bhagavatātra nivṛttir ājñapteti saṃsmṛtya, tadatikramavipākaphalabhayāt.