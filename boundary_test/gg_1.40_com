kelyā calatī vyālole ca te maṇikuṇḍale ratnairyuktakuṇḍale ca tābhyāṃ maṇḍitaṃ gaṇḍayugaṃ yasya sa tathā | sa cāsau smitaśālī ca īṣaddhāsyayuktaḥ |

<commentary>tathā kācidgopavadhūḥ anugāyati | udañcitapañcamarāgam | udañcitaḥ ūrdhvaṃ gacchan sa cāsau pañcamaḥ pañcamākhyaḥ rāgo yatra tam | kiṃ kṛtvā | sarāgaṃ yathā syāttathā hariṃ śrīkṛṣṇaṃ preyāṃsaṃ parirabhya gāḍhāmāliṅgya | kena kṛtvā | pīnapayodharabhārabhareṇa | pīnau pṛthulau tau ca payodharau ca tāveva bhārau guruvastunī |</commentary>

kāpi prauḍhagopī adhikaṃ yathā syāttathā dhyāyati | kim | madhusūdanavadanasarojam | madhudaityaṃ sūditavān marditavāniti madhusūdanaḥ tasya vadanameva sarojaṃ mukhakamalam | kiṃviśiṣṭam | vilāsavilolavilocanakhelanajanitamanojam | vilāsena līlayā vilole ca te vilocane nayane ca tābhyāṃ kṛtvā khelanaṃ tathā saha krīḍā tasmājjanito manojaḥ kandarpo yena sa tathā tat |
