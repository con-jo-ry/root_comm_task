iyaṃ ca puruṣakāraphalam | tatra vimarde virmānandaḥ | tatra mudrāṇāṃ pūrvapūrvāpekṣayā hetutvam | uttarottarāpekṣayā ca phalatvam |

<commentary>adhunā pratyekaṃ mudrāṇāṃ caturānandasvabhāvatām āha—ānandā ityādi | mudrāṃ mudrāṃ pratyānandāś catvāro mahāmudrāṃ vihāya jñeyāḥ | etadartham eva cāgamād ityādinā hetutrayam āha | tathā hy āgamaḥ—

	vicitre prathamānandaḥ paramānando vipākake |
	viramānando vimarde ca sahajānando vilakṣaṇe || 

ityādinā hevajrādiṣu vicitrādīnām ānandāditvam uktam | tataś ca yatraiva vicitrādisambhavas tatraivānandādivyavasthā | tatsambhavaś ca mudrātraya eva na mahāmudrāyām | ayaṃ cārthaḥ svasaṃvedanarūpaḥ sphuṭa eva | sadgurūpadeśaś ca vicitretyādivakṣyamāṇa iti ||
</commentary>