vetanaṃ karmamūlyam. tāvanmātraṃ datvā asmai gatvaraśarīrāya, karmopakaraṇatvāt, svaprayojanam anuvidheyaṃ he manaḥ. anenaivopārjitaṃ kasmād asmai na dīyate iti cet, na hi yasmāt yatkiṃcit karmakareṇopāttaṃ sarvaṃ tasmai karmakarāya pradīyate iti nyāyo 'sti.

<commentary>tasmād evam upastambhamātraṃ datvā, kāye naubuddhiṃ kṛtvā, pravṛttinivṛttihetor icchāyattaṃ kāyaṃ kuru sattvārthānuṣṭhānāya niṣpattaye vā. he manaḥ iti prakṛtam abhisaṃbadhyate.</commentary>

iti kāyapratyavekṣayā tatsvabhāvam upayogaṃ ca vicārya pariniścitakāyaprayojanam upasaṃharann āha. uktanītyāyattīkṛtaḥ ātmā cittakāyalakṣaṇaḥ sarvadā prasannavadano bhavet. bhrūlalāṭasaṃkocaṃ ca prasādahānikaraṃ tyajet.
