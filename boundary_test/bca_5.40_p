kāyenaivam iti sthitena niṣaṇṇena vā avastheyam iti. tadanantaraṃ svādhyāyādikriyām ārabhya punar antarāle vyavalokitavyaṃ kathaṃ kāyaḥ sthita iti tasminn everyāpathe, uta bhinne īryāpathe. bhinne punaḥ pūrvavad avasthāpyaḥ.

<commentary>kāyapratyavekṣām abhidhāya cittapratyavekṣaṇām āha.

dharmasya svaparahitalakṣaṇasya cintaiva mahāstambhaḥ, vandhanāyattīkaraṇahetutvāt.</commentary>

tasmin baddho 'pi punaḥ punar nirūpaṇīya ity āha. kva punar idaṃ mano mama vartate, pūrvasminn ālambane anyatra vā gatam.