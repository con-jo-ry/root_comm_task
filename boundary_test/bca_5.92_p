jale sthale bhogya upabhogye mūtrapurīṣāder api kutsitam. atrāpi devatādyavadhyānād apuṇyaṃ prasavet.

<commentary>mukhaṃ pūritaṃ kṛtvā mahatkavalagrahaṇāt. saśabdaṃ sukasunikādiśabdena. prasṛtānanaṃ dūraṃ vidāritamukham. pralambapādaṃ bhūmyādyalagnapādaṃ khaṭvādyārohaṇe sati nāsīta. dvāv api bāhū samamekasmin kāle na mardayet. kramamardane na doṣaḥ. sati pratyaye.</commentary>

ekayādvitīyayānyastriyā. gṛhipravrajitayor idam iha sādhāraṇam ity anyagrahaṇam. na kuryād yānādi.