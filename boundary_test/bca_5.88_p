datvāpi saṃrakṣyam akālabhogāt saṃbuddhabhaiṣajyataros tathaiva | | iti.

<commentary>sattvāśayarakṣaṇād apy ātmā rakṣitavya ity āha.

devamanuṣyapūjito hi bhagavato dharmaḥ. tato 'vadhyāyanti devatādayo gauravam akurvato dharmaprakāśanāt. niṣiddhaṃ caitad bhagavateti tadājñātikrame sāpattiko bhavet. na vastrādibaddhaśirasi. sahaśabdena triṣv api saṃbandhaḥ. tathottarīyādinā pihitaśīrṣe. pratyekaṃ svastha iti saṃbandhanīyam. glāne punar anāpattiḥ. upalakṣaṇaṃ caitat. na sthitena suptāya niṣaṇṇāya vā, na niṣaṇṇena suptāya, na cānāsanena niṣaṇṇāya. notpathayāyinā mārgayāyine, nāgragāmine pṛṣṭhagāminā, nāpy alaṃkārayuktāya. ityādayo 'pi draṣṭavyā iti.</commentary>

idam apy anarthavivarjanāya mūlāpattikāraṇam akaraṇīyam ity āha. gambhīro durmedhasāmagādhatvāt. udāraś ca prakarṣaparyantatvāt. tādṛśaṃ ca dharmam alpeṣv asaṃskṛtabuddhiṣu hīnādhimuktiṣu vā na vaded iti prakṛtena saṃbandhaḥ.