jagaddaridram adyāpi, nādyāpi yāvaj jagaddāridyam upaśāmyati.

<commentary>yady evaṃ neṣyate, kathaṃ sā bhavatīty āha.

sarvasvaṃ bāhyādhyātmikaṃ sarvaṃ vastu dānaṃ dānaphalaṃ ca sarvasattvebhyaḥ parityajato 'bhyāsena prakarṣagamanād yadāpagatamātsaryamalaṃ nirāsaṅgatayā cittam utpadyate, tadā dānapāramitā niṣpannety ucyate. tasmāt sā cittam eva nānyā dānapāramitā.</commentary>

śīlapāramitā tu sutarāṃ cittam evety ata āha. prāṇātipātādisarvāvadyaviraticittam eva hi śīlam, na punas tadāśrayabhūtabāhyaviṣayanivṛttisvabhāvam. yadi punar vadhādiviṣayavastvabhāvena tadvadhādyabhāvāc chīlaṃ syāt, tadā te matsyādayaḥ kva nīyantāṃ yatra teṣāṃ darśanaṃ na syāt?
