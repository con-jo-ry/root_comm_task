apare ca pūrve ca bhrāntisamutthair nānāvikalpaiḥ pāramārthikamokṣasvarūpam apalapanty eveti | |

<commentary>api ca yadi nāma śuśrūṣavo mannibandhane doṣānupalabhante tathāpy aham anapavādyaḥ | nahyahaṃ svatantraḥ kiñcidabhidadhe | āgamānusāriṇas tu me yathāgamaṃ vartamānasya skhalitam api daivād avarjanīyatayāpannam ity upekṣaṇīyam eva | na hi kimapy abhimataṃ vastu nirdoṣaṃ bhavati | doṣāṃs tu samādhāya guṇā upajīvitavyā ity āha āgameti | satāṃ hi mārgo 'yam āgamānusāro nāma | tad iha bahulaṃ guṇā eva | doṣās tu kathañcit santo 'py alpatvād asatkalpā ity upekṣitavyā iti || 
</commentary>

kiñcāstu tāvad asmādṛśānāṃ kavipravīrāṇām āgamānusāriṇyo vācaḥ śobhanta iti | anyasyāpi śraddadhānasya trayīmārgānusāriṇī yathākathañcidārabdhā kliṣṭā alpasārāpi vāgvṛttiḥ śobhate | asmākaṃ tu bahusārā akleśanirmitā śobhatetarām ity āha yatheti | |