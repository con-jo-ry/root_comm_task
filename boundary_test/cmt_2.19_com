<commentary>maṇḍalādhiṣṭhānam iti jhaṭity ātmānaṃ bhagavadrūpeṇālambhya svahṛdaye viśvapadmacandrahūṃsūryoparihūṃkāraṃ dhyātvā tannirgataraśmibhir anādisaṃsiddhaṃ maṇḍalacakram akaniṣṭhabhuvanasthitaṃ jaḥkārapāṭhenākṛṣya purato dṛṣṭvā cetonirmitāsanaṃ ca dhyātvā huṃkārapāṭhena tatropaveśayet | tato vaṃkārapāṭhena tatraivābhiniveśena sthitaṃ cintayet | tato hoḥkārapāṭhena siddhidānonmukhaṃ parituṣṭaṃ cintayet | tato manonirmitānekapūjābhiḥ saṃpūjyaḥ | oṃ śrīcaṇḍetyādimantraṃ vāraṃ trayaṃ paṭhet | tatas tasmād ākṛṣtaṃ nirmitamaṇḍale praviṣṭam ekarūpatayā tadrūpeṇeva baddham atīvaparituṣṭaṃ dhyātvā pūjayed ity āmnāyaḥ ||</commentary>

oṃ kṛṣṇetyādi |
