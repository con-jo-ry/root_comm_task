he tanvi sūkṣme rādhe | tava hṛdayaṃ aham ākalayāmi jānāmi | kimbhūtam | khinnaṃ khedayuktam | kayā | asūyayā īrṣyayā | kutaḥ kutra tvaṃ gatāsi | tanna vedmi na jānāmi | tena kāraṇena te tubhyaṃ nānunayāmi parisāntvanaṃ karomi |

<commentary>he rādhe purato 'grataḥ | dṛśyase avalokyase | kasya | mama | kiṃ nu gatāgataṃ gamanāgamanam | vidadhāsi karoṣi | kimiti pureva pūrvānubhūtamiva | parirambhaṇamāliṅganaṃ na dadāsi | kimbhūtam | sasaṃbhramaṃ saha saṃbhrameṇa vartata iti |</commentary>

he rādhe kṣamyatām | aparam īdṛśam aparādhaṃ tava kadāpi kasmin kāle 'pi na karomi | ato he sundari rādhe | ātmadarśanaṃ dehi |
