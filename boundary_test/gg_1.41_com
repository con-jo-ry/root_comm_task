sarāgaṃ yathā syāttathā hariṃ śrīkṛṣṇaṃ preyāṃsaṃ parirabhya gāḍhāmāliṅgya | kena kṛtvā | pīnapayodharabhārabhareṇa | pīnau pṛthulau tau ca payodharau ca tāveva bhārau guruvastunī |

<commentary>kāpi prauḍhagopī adhikaṃ yathā syāttathā dhyāyati | kim | madhusūdanavadanasarojam | madhudaityaṃ sūditavān marditavāniti madhusūdanaḥ tasya vadanameva sarojaṃ mukhakamalam | kiṃviśiṣṭam | vilāsavilolavilocanakhelanajanitamanojam | vilāsena līlayā vilole ca te vilocane nayane ca tābhyāṃ kṛtvā khelanaṃ tathā saha krīḍā tasmājjanito manojaḥ kandarpo yena sa tathā tat |</commentary>

tathā kāpi nitambavatī gopī śrutimūle karṇamūle kimapi lapituṃ bhāṣituṃ militā satī dayitaṃ kṛṣṇaṃ cāru yathā syāttathā cucumba | kva sthāne |
