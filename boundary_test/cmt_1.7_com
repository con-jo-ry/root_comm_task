sāraṃ pāramitāmahāyānoktaṃ tattvaṃ tasmād api sārataraṃ śreṣṭhaṃ | sarvabuddhair iti vajrasattvanirmitair dīpaṃkarādibhiḥ samyaksaṃbuddhaiḥ | |

<commentary>mahātantram iti | trividhaṃ tantraṃ | hetuphalopāyabhedena tatra hetur anādinidhanasahajaikasvabhāvaṃ jñānaṃ mahāsukhaṃ | bhāvyamānatvāt | tad eva phalam āgantukakleśādimalāpagamena sādhyatvāt | upāyas tv āgantukamalāpakarṣaṇe utpattyutpannakramabhāvenaiva | tanpratipādako ’pi granthasandarbhaḥ prabandhaḥ tantraśabdenocyate | upacārāt | tantraḥ kriyātantraḥ tasya rājā tad ukto mantradevatābhāvanādividhiḥ | tasyeśvaraṃ prabhuṃ paraṃ śreṣṭhaṃ āśu śīghram ||
</commentary>