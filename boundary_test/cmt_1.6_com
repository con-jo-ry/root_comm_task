nāryaḥ striyaḥ | sarvastrīṇāṃ dehaḥ puruṣasamparkonmukhaḥ tasmin sthitā | |

<commentary>athetyādi | gāḍheneti sātiśayapīḍanena | devi devīti | sattvārthaṃ pratyekābhiprāyeṇātimahāpremnā dviruktiḥ | ramyaṃ kamanīyatvāt | rahasyaṃ gopanīyatvāt śrāvakādidharmapravṛtteṣu | sāraṃ pāramitāmahāyānoktaṃ tattvaṃ tasmād api sārataraṃ śreṣṭhaṃ | sarvabuddhair iti vajrasattvanirmitair dīpaṃkarādibhiḥ samyaksaṃbuddhaiḥ ||
</commentary>

mahātantram iti | trividhaṃ tantraṃ | hetuphalopāyabhedena tatra hetur anādinidhanasahajaikasvabhāvaṃ jñānaṃ mahāsukhaṃ |