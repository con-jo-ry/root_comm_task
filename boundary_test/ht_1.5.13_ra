sāttviko mūrtivānvajrasattvaḥ | vairocanādirūpeṇa niṣprapañcasvabhāvaṃ tattvamevocyata ityarthaḥ |

<commentary>brahmādipadānāṃ svasamaye 'prasiddhatvādarthamāha—brahmetyādi |
nirvṛtirnirvāṇam | tato buddha eva vastuto brahmā | na punaranyastasya paramārthato 'nivṛttatvāt | evamuttareṣvapi | viśanāditi vyāpanāt | sukalyāṇādityatyantakalyāṇatvāt | sarveṣāmātmā nijaṃ rūpam | tatra sthito yatastataḥ sarva ityarthaḥ |</commentary>

tattvameva tadadyāpi na jñāyate yadātmakametatsarvamityāha—satsukhatveneti | satsukhaṃ niṣprapañcaṃ mahāsukham | vibuddho bodhanādrateriti tasyaiva mahāsukhasya bodhādvibuddho buddha eva |