tad etat sarvaṃ darśayati—hastetyādi | gatārtham ||

<commentary>idānīṃ ānandacatuṣṭayavyavasthām āha—citratvād ityādi | citratvād grāhyagrāhakasadbhāvāc citram ānanda ā ghṛṣṭer ghṛṣṭiparyantam | ghṛṣṭiś ca bodhicittasya maṇisamīpaṃ yāvat sparśaḥ | "etac ca maṇeḥ puraḥ parama" ity ukter labhyate | sukhān nirbharasukhasadbhāvāt pākaḥ paramo maṇeḥ puro ratnāgraṃ yāvat | guros tattvam iti ca gatārtham | ramo viramo viratau bodhicittapāte vimardāt sukhaṃ buktaṃ mayeti cālocanāt | ayaṃ ca viramaś caturthaṃ tat punas tatheti tat prajñājñānaṃ prakṛtisvabhāvam punar vikārarūpapratītyasmutpādātmakam | tathā tenaiva prakāreṇa pūrvavaj jñāyamānaṃ saccaturthaṃ bhavati |

ete ca bāhyāṅganāyāṃ karmamudrāyāṃ catvāraṃ ānandāś caturmudrāvyavasthitāv eka ānandas tātsthyāt karmamudrā bhaṇyate | atra ca nirākārādivyavasthā haṭhasekaprastāvokteva jñeyā ||</commentary>

idānīṃ hetuphalavyavasthām āha—karmamudrām ityādi | karmaṇaḥ kāyavākcittavyāpārasya sahajarūpatayā mudrā aṅkaś cihnaṃ karmamudrā |
