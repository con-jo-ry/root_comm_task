<commentary>ākāśasaṃkāśam iti ākāśaṃ pratighadravyābhāvamātram | tena saṃkāśaṃ sadṛśaṃ niśceṣṭībhūya nirālambarūpeṇa katipayakṣaṇaṃ tiṣṭhed ity arthaḥ | tatas tadanantarajhaṭity ātmānaṃ māṃsāsthirudhirādivarjitaṃ śubharaśmipuṅgam iva karacaraṇād yupetaṃ khaḍgapāśādirahitaṃ sattvaparyaṅkiṇaṃ jaṭāmukuṭadharaṃ samādhimudrārpitapāṇipadmam | athavā svabhāvaprajñāṅgasaṅginaṃ śvetapadmacandramaṇḍalāsanam antarīkṣasthitam anantākāśamaṇḍale bhāvayet ||
</commentary>

tato ’grataḥ saptapātāladeśagatadṛṣṭiḥ sann ityarthaḥ | vātetyādi tad anantākāśāntargataṃ nīlayaṃkārapariṇataṃ vāyumaṇḍalaṃ ṣoḍaśalakṣayojanapramāṇam utsargeṇa tiryagsaṃkhyapramāṇaṃ cākāraṃ koṭidvaye ca latāpatākāṅkitaṃ śyāmavarṇaṃ bhāvayet | tadupari raktaraṃkārapariṇatam agnimaṇḍalaṃ trikoṇaṃ pṛthivīmaṇḍalapramāṇaṃ raktavarṇaṃ koṇeṣu raṃkārāṅkitaṃ bhāvayet |