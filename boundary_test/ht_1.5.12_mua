tanaiva samyagjñānena sabījasaṃkleśakṣayāt pratiṣṭhādehabhoganirbhāsānāṃ ca vijñaptīnāṃ prahāṇād anāsravo dharmadhātur aprapañcaḥ. trayam idaṃ viśuddhākāśanibham anantam aprapañcam dharmakāyam ity arthaḥ. tad eva svabhāvaḥ tena svabhāvena sākṣātkarttavyāv iti bhāvaḥ.

<commentary>tathā hi sa eva vairocanaḥ, prakāśamātratayā prakhyānāt. sa eva akṣobhyaḥ, nirābhāsatvāt. sa eva amoghaḥ, viśvārthakaraṇāt. sa eva ratnaḥ, sarvabuddhadharmāṇāṃ lābhāt. sa eva ārolikaḥ, teṣām ātmani samyak paricchedāt. evaṃ pañcajñānamayatvāt sa eva sāttvikaḥ, vajrasattva ity arthaḥ. brahmetyādi. sa eva brahmādir ucyate.</commentary>

katham ity āha—brahmetyādi. yata eva suviśuddhabodharūpatvād asau buddhas tad eva paraṃ brahma. tasmāt sa eva brahmā. nirvṛttita iti mokṣarūpatvād ity arthaḥ.
