<commentary>sādhu vajradharetyādi | te tava vajrapāṇeḥ sādhu | śrīmān he vajradhara yat yasmāt tvaṃ mañjuśrījñānakāyasya saṃbandhinī yā nāmasaṃgītis tāṃ mattaḥ śrotuṃ samudyatas tat tasmāt he guhyakādhipa te tava sādhu deśayāmīti saṃbandhaḥ || kimarthaṃ tvayāhaṃ pṛṣṭaḥ | jagaddhitārthāyeti | jagadanugrahāya mahākaruṇayānvitaḥ san ||</commentary>

kiṃviśiṣṭāṃ nāmasaṃgītiṃ śrotum udyata iti | pavitrām iti māñgalyāṃ | aghanāśanīm iti pāpanāśanīṃ ||
