sukalyāṇādityatyantakalyāṇatvāt | sarveṣāmātmā nijaṃ rūpam | tatra sthito yatastataḥ sarva ityarthaḥ |

<commentary>tattvameva tadadyāpi na jñāyate yadātmakametatsarvamityāha—satsukhatveneti |
satsukhaṃ niṣprapañcaṃ mahāsukham | vibuddho bodhanādrateriti tasyaiva mahāsukhasya bodhādvibuddho buddha eva | nanu devatāviśeṣāḥ pratipāditāḥ | devatātvameva tu sāmānyaṃ na pratipāditamityāha—deha iti | dehe sambhavatīti devatā varṇāgamalopābhyām |</commentary>

ya evaivaṃbhūtaḥ sa eva bhagavān ucyata ity āha—bhaga ityādi | evaṃ pariśuddhe manasi mahāsukharasānuṣiktā aiśvaryādayo guṇā nijabījādājāyanta iti te 'sya santi |