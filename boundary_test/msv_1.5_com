anyathā guṇānupekṣya doṣeṣu nirūpyamāṇeṣu doṣanirbhāvanaikamanasām asanto doṣāḥ prakāśeran iti | |

<commentary>idānīṃ durjanān prati sadaṇḍam āha kuto veti | ye vayaṃ parasthān api doṣān na mṛṣyāmaḥ te kathaṃ svagrantheṣu doṣānupādadīmahi | na cāsmābhir anupāttān doṣān sūrayo grahītum arhantīti ||
</commentary>

samprati matsarā nūnaṃ dūṣayiṣyanti mannibandhanam | atas taddoṣodbhāvanena śuśrūṣūṇām utsāhabhaṅgo mā bhūd ity evam artham āha nirdoṣatveti | prasiddhātiśayāv api mokṣasvargau prati nāstikā vivadante |