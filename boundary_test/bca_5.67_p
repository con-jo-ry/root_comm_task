anyaprayojanābhāvād idam evocitam utpaśyāmaḥ ity āha. yasmāt karmaṇi kenacit sahakāribhāvenopayujyate iti rakṣyate.

<commentary>tathāpi nātrābhiniveśaḥ kārya ity āha.

ācchidyeti balāt. bhavato gṛhītvā niṣkṛpo mṛtyus tava kāyaṃ gṛdhrebhyo dāsyati. tadāpi na kaścit pratikāro bhaviṣyati ity abhiprāyaḥ.</commentary>

syād etat—yady api evam, tathāpi bhaktāc chādanamātreṇāpi paripālanīya ity atrāha. yadi nāma bhṛtyakarmakaraṇaṃ tathāpi tatrānavasthāyisvabhāve vicakṣaṇo jñātvaiva pravartate, evaṃ prakṛte 'pi taddharmiṇi kenābhiprāyeṇa he manaḥ, tvaṃ kuruṣe vyayam upakaraṇopakṣayam?