bhaktimatāṃ vyākhyātarūpabhaktiśālināṃ sarvatra bhuvanaviṣaye kiṃ na kṣetraṃ parasiddhisamudayasthānam, kva ca eṣāṃ mananatrāṇadharmo mantro na siddhyati | yataḥ sākṣāditi samāveśadṛṣṭyā na kathāmātreṇa bhavanmayameva sarvaṃ bhuvanameṣām |

<commentary>jayanti bhakti iti | bhaktipīyūṣarasa evāsavavaraḥ - utkṛṣṭaṃ pānaṃ, tena udgataharṣā ye te jayanti — sarvotkarṣeṇa vartante | kīdṛśāḥ | advitīyāḥ — addvitīyā asādhāraṇasvarūpā api tvaddvitīyāḥ — tvam eva dvitīyas tulyarūpo yeṣām | atha ca tvaddvitīyā api - bhaktisamāveśenātyantam abhedāsādhanatvāt tvam eva dvitīyaḥ - prabhutvena pariśīlito yeṣāṃ, tathābhūtā api advitīyāḥ—viśvābhedinaḥ | advitīyāś ca kathaṃ tvaddvitīyāḥ, tvaddvitīyāś ca katham advitīyā iti virodhacchāyā ||</commentary>

bhaktyānandarasaḥ samāveśānandaprasarastenāplutāḥ ārdrāśayāḥ | ata eva tādṛśā iti aparimitānandarasasamudratvāt tvadrūpasarūpāḥ tava tattvaṃ jānanti | yo hi yatra vidvān sa hi tadvettyeva |
