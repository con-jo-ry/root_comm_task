astu tarhi śāstramūlārthaprasiddhiḥ pramāṇam ata āha tanmūleti | na svatantrāyāḥ prasiddher eva prāmāṇyaṃ sidhyatīty abhiprāyaḥ ||

<commentary>ataḥ sakalabhāvapramāṇanirākaraṇāt śaṅkitābhāvanirākaraṇena codanaiva dharmādharmayoḥ pramāṇamityupapannamityāha tasmāditi | paśyatāmiti | ṣaṣṭhī cānādare ityanādare ṣaṣṭhīti ||</commentary>

atra bhāṣyakāreṇa aupattikas tu śabdasyārthena sambandhas tasyāgnihotrādilakṣaṇasya dharmasya nimittam ity uktvā katham iti praśnānantaram upadeśo hi bhavatīti sautram upadeśapadaṃ vyākhyātaṃ tatra na jñāyate kenāsya sambandha iti yogyapadānvayaṃ darśayati upadeśa iti | tasya dharmasyopadeśo jñānaṃ pramāṇam iti |
