so 'pi mahāmokṣaḥ paramārthaḥ paramaphalatvāt tad api samyagjñānaṃ paramārthaḥ paramo 'rtho 'syeti kṛtvā. iyatā tathatātattvam uktam.

<commentary>kulatattvam prastotum āha—jananītyādi. jananīti hitaiṣiṇī. bhaginīti sthirasnehā. ubhe sattvakulavātsalyāt. naṭīti paṭuḥ prajñā ca. rajakīti śuklakarmaratā. vajrīti dhyānapriyā. caṇḍālīti nihitamānatvāt kṣamāśīlā. brāhmaṇīty avadyabhīruḥ.

prajñetyādi. nairātmyādīnām anyatamā prajñā. upāyo hevajraḥ. anayor eva rūpeṇa vidhiniṣpāditena dehadvayasya darśanaparirambhaprativedhavicāraṇāni prajñopāyavidhānam tena pūjayet. tattvavatsala iti tattvasaṃvedanapriyaḥ san.</commentary>

prayatneneti guptau yatnaḥ prayatnaḥ. tam eva āha—yathā bhedo na jāyata iti.