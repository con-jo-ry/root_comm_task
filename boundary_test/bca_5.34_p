saṃprajanyasya utpattisthairyayoḥ smṛtireva kāraṇamiti kathayann āha. yadā smṛtir manogṛhadvāri kleśataskarasaṃghātānupraveśanivāriṇī dauvārikavadavasthitā bhavati, tadā saṃprajanyam ayatnata evotpadyate. utpannaṃ ca sat sthirībhavati.

<commentary>evaṃ tāvad anayor anvayavyatirekābhyāṃ guṇadoṣāv abhidhāya, anarthavivarjanārthaṃ niṣphalaspandavarjanam āha.

prathamaṃ tāvad idaṃ cittam ity adhyātmani cintayati. sarvakālam īdṛśam uktakramayuktam upasthāpayitavyam. tataḥ paraṃ niṣphalaspandavarjanārtham apagatakaraṇagrāmeṇeva niṣphalarūpādiviṣayagrahaṇasarvavikalpopasaṃhārān mayā sthātavyam. kim iva? kāṣṭhavat, cakṣurādivyāpāraśūnyatvāt.</commentary>

idam eva vyanakti. īṣanmukulitapakṣmayugalā nāsāgraviniveśitā yugamātravyavalokinī vā kāryā dṛṣṭiḥ.