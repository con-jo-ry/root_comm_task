yasmāt satāṃ bodhisattvānām ācaraṇam ācāra itikartavyatā. tatra śikṣāsamuccaye vistareṇa prabandhena pradarśitaḥ vispaṣṭīkṛtya prakāśitaḥ.

<commentary>tasmāt yadi tasyābhyāse 'śaktiḥ, tadā nānāsūtraikadeśānāṃ vā samuccayamebhir eva kṛtaṃ saṃkṣepeṇa paśyed vyavalokayed granthato 'rthato vā. atrāpi pūrvakam eva prayojanam. yadi vā āryanāgārjunapādair nibaddhaṃ dvitīyaṃ śikṣāsamuccayaṃ sūtrasamuccayaṃ ca paśyet prayatnataḥ ādarataḥ. yad iha na dṛśyate, tat tatra dṛśyate iti bhāvaḥ.</commentary>

niyamena śikṣādarśane 'pi sākalyena sarveṣām upayogam āha. yato heyād akaraṇīyān nivāryate, na karaṇīyam etad iti pratiṣidhyate yatra śikśāsamuccaye sūtrasamuccaye vā. yad eva karma kartavyatayā niyujyate vidhīyate, tat prasiddhaṃ vihitaṃ vā. lokānāṃ cittam āśayaḥ tasya rakṣārtham, tadyathā vikopitaṃ na syāt.
