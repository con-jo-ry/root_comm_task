pūrvapade halopaḥ, uttarapade sambhalopaḥ. svārthe talā deva eva devatā. dehasambhavatvena sulabhatvam asya sūcayati.

<commentary>buddhaḥ sa iti saṃbuddha ity arthaḥ. aiśvaryādayaś ca te guṇāś ca. akhilā iti samagrāḥ. tathā coktam 

	aiśvaryasya samagrasya jñānasya yaśasaḥ śriyaḥ |
	rūpasyārthaprayatnasya ṣaṇṇāṃ bhaga iti smṛtaḥ || iti. 

etasmin pakṣe bhagāsya santīti vigrahaḥ kāryaḥ. uktaṃ paramārthasatyam.</commentary>

punar api saṃvṛtisatyam āśu sambhāropacayārtham āha—jananītyādi. jananyādiśabdaiḥ prajñāmātram uktam, nāvaśyaṃ bāhyā viśeṣā iti saṃkṣepaḥ. jagajjanam ity āryalokam, anyeṣāṃ niśceṣṭatvāt.
