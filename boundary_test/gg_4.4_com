prayojanamāha | saṃtāpayuktāpi rādhikā svahṛdayasthaṃ kṛṣṇaṃ satataṃ paśyati jānātītyarthaḥ |

<commentary>tathā ca | kusumaśayanīyaṃ puṣpaśayanīyaṃ puṣpaśayyāṃ karoti | kimbhūtaṃ tat | kusumaviśikhaśaratalpamanalpavilāsakalākamanīyam | analpā yā vilāsasya kalāḥ tābhiḥ kamanīyaṃ manoharam | tatkimiva | vratamiva | kasmai | tava parirambhasukhāya | parirambhaṇasyāliṅganasya sukhaṃ tasmai | anyo 'pi yaḥ kaścidabhīṣṭaphalākāṅkṣī bhavati so 'pi duṣkaravratādikaṃ karoti | anena kimuktam | nārāyaṇavirahasaṃtāpāt kusumaśayanīye 'pi duḥkhaṃ na jahātītyarthaḥ |
</commentary>