ato nikhilavyavastheyaṃ vajradharāśvāsarūpasuṣekasiddhānta eva veditavyā | svasiddhānte haṭhaduḥsekavādino 'py evaṃ varṇayantīty etadartham atra darśitā ||

<commentary>etad anantaraṃ duḥsekam āha—cumbanetyādi | darśanam ārabhya ghṛṣṭeḥ pūrvaṃ yāvad bāhyakriyā vicitram | bolakakkolayogāt prabhṛti śaśino maṇeḥ pūrvaṃ yāvad āgamanaṃ ghṛṣṭis tatra vipākaḥ | ratne ruddhvā vakṣyamāṇasthānaṃ yāvad vilakṣaṇam iti ya evam āmananti te duḥsekasaṃvida iti | saṃśabdena tān upahasati ||</commentary>
