idānīṃ vijñānavādāśaṅkāṃ tadapagame cocchedāśaṅkāṃ ca nirākartum āha—

tathatām ityādi | tathatāṃ bhūtakoṭīṃ ye paśyanti sākṣāt kurvanti madhyamārthānusārataś catuḥkoṭivirahatas te dhanyās tattvavidaḥ | tat kim ucchedena | naiva | saṃvidā saṃvedanena yady aśeṣollekhaparihārāt tat tattvaṃ pratyakṣam anubhūtaṃ syāt |

etac caivaṃvidhaṃ satyadvayātmakam ubhayāntarahitaṃ śūnyatākaruṇābhinnaṃ prajñopāyasvarūpaṃ sadgurupādaprasādavitter jñeyam ||
