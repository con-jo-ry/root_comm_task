OṂ kṛṣṇetyādi | OṂkāro maṅgalārthaḥ | kṛṣṇaḥ kṛṣṇavarṇaviśeṣataḥ | acalo ’calasaṃjñakaḥ | tasya saṃbodhanaṃ | puṣpam ity upalakṣaṇaṃ | dīpādikam api yathā prāpya | pratīccheti gṛhāṇa | HŪṂkāro dīpamānavastvāśaktīkaraṇārthaḥ | PHAṬkāraḥ tadvastvagrahaṇe nigrahārthaḥ | evaṃ sarvataḥ devānāṃ HŪṂkāro dīrghaḥ | devīnāṃ tu hrasvaḥ | dveṣavajraḥ kṛṣṇācalaḥ | tasyeyaṃ prajñā iti sānvayanāmnā sambodhayati | evaṃ mohavajraḥ śvetācalaḥ | piśunavajraḥ pītācalaḥ | rāgavajro raktācalaḥ | īrṣyāvajraḥ śyāmācalaḥ ||
