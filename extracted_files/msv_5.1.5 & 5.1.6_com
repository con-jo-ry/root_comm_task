nanu sannikṛṣṭārthagocaram eva sarvaṃ pramāṇam | ataḥ prasiddheḥ pramāṇāntarāgocarārthatvaṃ guṇaḥ na doṣāya ata āha na ceti | na ca pratyakṣādīni parityajya loko nāma pramāṇagaṇe pramāṇam upasaṃkhyāyate | varṇavivekasambandhāvadhāraṇayos tu pratyakṣādipramāṇatvaṃ vanasambandhaparihārayor abhidhāsyāma iti | api ca bhaved api prasiddhiḥ pramāṇaṃ yadi vyavasthitaiva prasiddhiḥ syāt | sā tv avyavasthitā | tathā hi saṃsāramocakā nāma nāstikā bāhyahiṃsām eva dharmam āhuḥ | anye tu tapaḥ prajāpatyādi pīḍātmakatvāt parapīḍāvat adharma ....... stu vidhiniṣedhapramāṇakau tadviparītau dharmādharmau saṅgirante | tad evaṃ mlecchāryāṇāṃ parasparavigānān na lokaprasiddhatvaṃ dharmādharmayor upapadyata ity āha saṃsāreti sārdhena ||
