harismaraṇe śrikṛṣṇānucintane yadi mano hṛdayaṃ sarasaṃ sarāgaṃ tavāsti | yadi ca vilāsakalāsu tava kutūhalamasti | vipūrvo las kāntau dhātuḥ | vilāsānāṃ kalāḥ tāsu | "kautūhalaṃ kautukaṃ ca kutukaṃ ca kutūhalam" ityamaraḥ | tadā he budhajana ! jayadevasya kaveḥ sarasvatīṃ vāṇīṃ gṛṇu ākarṇaya | kathaṃbhūtāṃ sarasvatīm | madhurakomalakāntapadāvalīm | madhuraṃ svādu karṇayeyam | komalaṃ snigdham | kāntaṃ kamanīyam | etairguṇairupetā padāvalī padapaṅktiryasyāḥ sā tathā tām |
