śivotbhūtvā iti | "śivo bhūtvā śivaṃ yaje" iti yadāmnāyeṣūcyate tatra dehapāta eva śivateti ye manyante teṣāṃ sati dehe śivībhāvābhāvādyajamānatānupapatteḥ svasvarūpaśivasamāveśabhaktiśāly eva yajanaṃ jānātīti tātparyam | anenaivāśayenāha tvameva yataḥ sāram utkṛṣṭaṃ vapuḥ svarūpaṃ advayena bhedaśaṅkāśaṅkuśataśātinā śodhitaṃ nirmalīkṛtaṃ bhaktairiti |
