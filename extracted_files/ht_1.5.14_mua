satsukhatvenety anāsravadhruvottamasukhatvena. bodhanād rater iti tasyaiva niruttarasya sukhasya vedanād yo hi taṃ na vedayate, nidrāṇa evāsau. brahmāditvaṃ yad uddiṣṭaṃ tad iyatā nirdiṣṭam—deha ityādinā. anyad apy āha sa eva devatā dehasambhavād ity arthaḥ. pūrvapade halopaḥ, uttarapade sambhalopaḥ. svārthe talā deva eva devatā. dehasambhavatvena sulabhatvam asya sūcayati.