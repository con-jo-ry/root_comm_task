evaṃ pañcakulāny adhikṛty āha—kulānām ityādi. pañceti pañcakam. svakāye bhūtānāṃ yat pañcakam tat kulānāṃ draṣṭavyam, pañcasu bhūteṣv ayaṃ kulādhimokṣāt. pañcaskandhasvarūpiṇām iti ātmanaḥ skandhapañcake 'pi kulapañcakādhimokṣāt. kulyata ity asaṃkhyāto buddhabodhisattvānāṃ rāśir ekaikena gotreṇa kulyate saṃkhyāyate. tasmāt pañcakulānīty arthaḥ.