tad eva paraṃ viśvarūpam astīti darśayann āha—na santītyādi | bhāvā bāhyā rūpādayas tattvataḥ paramārthato na santi | kathaṃ tarhi nīlādipratibhāsaḥ | ata āha–śaktirūpeṇa bhāvitā iti | cicchaktisvabhāvaṃ gatāś cidātmāna ity arthaḥ | tarhi saiva paramārthasatī syāt | atas tan nirāsārtham āha—śaktir ityādi | subodham |

etad eva catuḥkoṭirahitam | tad uktaṃ bhargaśikāyāṃ śākteye tantra—

	na san na cāsat sadasan na ca tan nobhayojjhitam | 
	durvijñeyā hi sāvasthā kim apy etad anuttamam || 

iti |
