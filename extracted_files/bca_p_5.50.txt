ātmotkarṣaṇaṃ svaguṇātiśayaprakāśanam. tadābhāsaṃ tatpratibhāsaṃ tadvikalpanāt. parapaṃsanaṃ paravigrahaḥ doṣāviṣkaraṇaṃ vā, tadyuktam. adhikṣepaḥ parasya vacanatiraskāraḥ. saṃrambhaḥ sadākalivivādanimittacittapradoṣaḥ. ubhayatra saha tena vartata iti vigrahaḥ. evaṃ yadā paśyet svakaṃ manaḥ, sthātavyaṃ kāṣṭhavat tadeti sāmānyoktam abhisaṃbadhyate.