triṣu kāmarūpyārūpyadhātuṣu | durlabhaṃ dīpankarānantaraṃ vipaśyādibhir buddhair adeśitatvāt | aśrutam iti gurunirapekṣārthāvagateḥ | nanu yady evaṃ syāt ko doṣaḥ | buddhājñālaṅghanam eva | atha pratirūpo gurur na prāpyate | arthāvagatiś ca bhavati | tadāvaśyaṃ buddhabodhisattvādipratimāyā agrataḥ pūjāṃ kṛtvā yāvat parisamāptaṃ tāvad uddeśayet | etad api bhagavatā anujñātam | etat tvayābhāvād aśrutaṃ bhavati | adhogatiṃ narakagatim ||
