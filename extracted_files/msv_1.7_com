api ca yadi nāma śuśrūṣavo mannibandhane doṣānupalabhante tathāpy aham anapavādyaḥ | nahyahaṃ svatantraḥ kiñcidabhidadhe | āgamānusāriṇas tu me yathāgamaṃ vartamānasya skhalitam api daivād avarjanīyatayāpannam ity upekṣaṇīyam eva | na hi kimapy abhimataṃ vastu nirdoṣaṃ bhavati | doṣāṃs tu samādhāya guṇā upajīvitavyā ity āha āgameti | satāṃ hi mārgo 'yam āgamānusāro nāma | tad iha bahulaṃ guṇā eva | doṣās tu kathañcit santo 'py alpatvād asatkalpā ity upekṣitavyā iti || 
