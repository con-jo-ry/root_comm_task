punaḥ kimbhūtam | jaladapaṭalavaladinduvinindakacandanatilakalalāṭam | jalaṃ dadatīti jaladā meghāḥ | teṣāṃ paṭalaṃ samūhaḥ tatra valat prakaṭībhavat yo 'sāvinduścandraḥ tasya vinindakastiraskartā candanasya tilako lalāṭe yasya sa tathā | punaḥ kimbhūtam | pīnapayodharaparisaramardananirdayahṛdayakapāṭam | pīnāḥ pīvarāśca te payodharāśceti teṣāṃ parisarā nikaṭapradeśāḥ teṣāṃ mardanaṃ nirdeyaṃ dayārahitaṃ hṛdayakapāṭaṃ yasya sa tathā tam |
