sā sajalanalinīdalajālaṃ varma kavacaṃ karoti | jalena saha vartamānāni sajalāni ca tāni nalinīdalāni ceti karmadhārayaḥ samāsaḥ | teṣāṃ jālaṃ samūhaḥ yatra tat | kasmin | svahṛdayamarmaṇi | svahṛdayameva marma jīvanasthānam | tasmin | kimbhūtam | śavilaṃ vistīrṇam | kasmai | bhavadavanāya | tādarthye caturthī | bhavato 'vanaṃ rakṣaṇaṃ tasmai | bhayahetumāha | kasmāt | aviralanipatitamadanaśarāt | aviralo nipatito madanaśarastasmāt | anena kimuktam | prayojanamāha | saṃtāpayuktāpi rādhikā svahṛdayasthaṃ kṛṣṇaṃ satataṃ paśyati jānātītyarthaḥ |
