he keśava | dhṛtaraghupatirūpa | dhṛtaṃ raghupateḥ śrīrāmasya rūpaṃ yena sa tathā tasya saṃbodhanam | he dhṛtaraghupatirūpa | tvaṃ raṇe saṃgrāme dikṣu āśāsu daśamukhamaulibaliṃ vitarasi dadāsi | daśamukhāni yasya tasya maulayaḥ mūrdhānaḥ sa eva baliḥ pūjopahārastam | kiṃbhūtam | dikpatikamanīyam | diśāṃ patayaḥ indrādayaḥ teṣāṃ kamanīyaṃ abhilaṣaṇīyaṃ tam | punaḥ kiṃbhūtam | ramaṇīyaṃ śobhanam |
