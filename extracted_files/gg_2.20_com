he sakhi māṃ vyathayati | kaḥ | durālokastokastabakanavakāśokalatikā vikāśaḥ | navakāśca tāḥ aśokalatikāśceti | stokaḥ alpaḥ stabakaḥ guccho yasyāḥ sā tathā | tāsāṃ vikāśaḥ | duḥkhena āsamantāt avalokituṃ śakyate iti durālokaḥ sa ca stokastabakanavakāśokalatikāvikāśaśca | na kevalaṃ saḥ kāsāropavanapavano 'pi māṃ vyathayati | sarasīyuktamupavanam ārāmaḥ tasya pavanaḥ so 'pi | kiñcāyamapi na sukhayati | mukulaprasūtiḥ utpattiḥ | keṣām | cūtānām | kathambhūtā | bhrāmyantī bhṛṅgī bhramarī, raṇitena manoharā 'pi punaḥ | kīdṛśī | śikhariṇī | śikhare nivasituṃ śīlamasyā iti | chando 'pi śikhariṇī |
