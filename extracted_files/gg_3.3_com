iyaṃ rādhā māṃ śrīkṛṣṇaṃ vilokya dṛṣṭvā calitā nirgatā | kimbhūtam | vṛtaṃ parivṛtam | kena | vadhūnicayena | gopavadhūnāṃ nicayaḥ samūhastena | mayā na nivāritā atibhayena | kayā | sāparādhatayā | saha aparādhena vartata iti sāparādhastasya bhāvaḥ sāparādhatā tayā | sā rādhikā kupiteva kruddheva gatā yātā | kayā | hatādaratayā | hato vinaṣṭo ādaraḥ satkārastasya bhāvastayā | hari hari śiva śiva khede 'rthe dvau śabdau bhavataḥ |
