tathatāyāṃ gata iti suviśuddhatathataikarase dharmakāye sthitaḥ. śrīmān iti sarvabuddhadharmeśvaraḥ, na tu śrāvakādiḥ. āgataś ceti tasyā eva tathatāyāḥ sakāśād āgatas tanniṣyandābhyāṃ sambhoganirmāṇakāyābhyāṃ jagadarthakaraṇāya. evaṃ tathatāgataśabdayor ekaśeṣo madhyatakārasya nairukto lopaḥ. evaṃ tāvat sarve tathāgatāḥ. teṣām ādarśajñānādīni pañcakulāni.
