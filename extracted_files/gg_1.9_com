he keśava | dhṛtavāmanarūpa | dhṛtaṃ vāmanaṃ rūpaṃ yena sa tathā tasya saṃbodhanam | he adbhutavāmana | tvaṃ baliṃ chalayasi pravañcayasi | kasmin viṣaye | vikramaṇe | viḥ pakṣī viruddhaḥ tasyākramaṇaṃ tasmin iti dhvaniḥ | vikramaṇaviṣaye he padanakhanīrajanitajanapāvana | padasya nakhāḥ padanakhāḥ teṣāṃ nīraṃ jalaṃ tena janitaṃ utpāditaṃ janāya pāvanaṃ pavitrībhāvo yenaṃ sa tathā tasya saṃbodhanam |
