lapanāśaṅkāṃ nirasyann āha.

paraguṇān sadbhūtān api parokṣaṃ brūyān na samakṣam. anyathā lapanāṃ kaścin manyeta. pareṇa tu tatsamakṣamanyasya guṇe bhāṣyamāṇe tadanuvādakatayā samakṣam api brūyāt. anyathā nāsya rūcir atreti matvā svacittaṃ pradūṣayet paraḥ. svaguṇe punaḥ kenacid guṇapakṣapātinā prasannena samakṣaṃ parokṣaṃ ca kīrtyamāne cittasyonnatiṃ nivārayaṃs tasyaiva guṇābhidhāyakasya guṇānurāgitāṃ manasi kuryāt.