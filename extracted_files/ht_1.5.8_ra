tathatā tathātvam | dharmaviśeṣasyānirdeśātsarvadharmāṇāmasau | ataḥ sarvadharmāṇāṃ yathābhūtaṃ rūpaṃ tathatocyate | tatpunaḥ śūnyatāmātraṃ pāramitānaye pratipādyate | iha tūpāyopetā śūnyatā tathateti | tasyāṃ gatastathāgatastakāralopāt | śrīmānubhayasambhāravān sanniti pūrveṇa sambandhaḥ | āgataśca yathā gatastathaivāgataḥ prajñopāyamayasyaiva jagadarthaṃ pañcakulādibhāvena spharaṇāt |