he sakhi mamedaṃ mano vāmameva kāmaṃ karoti kimahaṃ karomi | kutaḥ | yataḥ kṛṣṇe kāmābhilāṣaṃ karoti | kimbhūte | māṃ vinā vihāriṇi krīḍati | punaḥ kimbhūte | calattṛṣṇe calantī vardhamānā tṛṣṇā yasya sa tathā tasmin | kāsu | yuvatiṣu | na kevalaṃ kāmaṃ karoti | tasya kṛṣṇasya guṇagrāmaṃ gaṇayati | kiñca | kṛṣṇāt bhrāmaṃ calanaṃ bhramādapi bhrāntivaśādapi nehate | na kurute | tasminneva tiṣṭhatītyarthaḥ | tasmin kṛṣṇe pari toṣaṃ vahati | sadā doṣaṃ ca dūrataḥ pravimuñcati parityajatītyarthaḥ |
