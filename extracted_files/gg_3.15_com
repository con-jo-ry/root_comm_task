yadi rādhikāyāṃ mānasaṃ manaḥ lagnasamādhi viṣayāsaṅge satyapi | hanteti harṣaviṣādayoḥ tarhi virahasya vyādhiḥ pīḍā | kathaṃ viṣayāsaṅgaḥ | iti anena prakāreṇa | adhunāpi | dṛśornetrayorvibhramāḥ vilāsāḥ svayameva tajjātīyā eva | kimbhūtāḥ | taralāḥ snigdhāḥ taralāśca te snigdhāśceti | yadatra svabhāvasaṃpratyayaḥ | vaktrāmbujasaurabhaṃ saugandhyaṃ yena sa ca | athāpi | girāṃ vācāṃ vakrimā vakrabhāvaḥ sa eva vartate | sudhāsyandī sudhāṃ syandituṃ śīlamasyeti sa tathā | yāsvāditā sapadi bimbādharamādhurī saiva tajjājīyaivāsvādyate | madhurasya bhāvaḥ mādhuryam | bimbādharasya mādhurī sā iti viśeṣā jñeyā |
