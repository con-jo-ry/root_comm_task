strīṇāṃ tu mukuṭābhiṣekaṃ tyaktvā sindūrābhiṣekaṃ dadyāt | paṭṭamahādevīrūpāṃ śiṣyām ālambya | oṃ bhagavaty āviśa āviśa asyā hṛdaye hūṃ phaṭ |
lauhādikarttikāṃ tasyā dakṣiṇahaste dadyāt | oṃ karttike sarvamārāṇāṃ māṃsaṃ kartaya kartaya hūṃ phaṭ |
vāmahaste nṛkapālaṃ dārvādikṛtaṃ dadyāt | oṃ kapāla sarvaśatrūṇāṃ raktaṃ dhāraya dhāraya hūṃ phaṭ |
tato bhagavatīmudrayopaveśya tadākāreṇa cālambya | oṃ he śrīdveṣavajri siddhā tvaṃ hūṃ phaṭ |
evaṃ striyaṃ kṛṣṇādivarṇabhedena pañcayoginīnāṃ nāmnābhiṣiñcet | āsāṃ tu prajñābhiṣekasthāne upāyābhiṣeko deya iti ||
